# Case

Fietsverhuurbedrijf GoDutch uit Amsterdam wil een nieuw systeem laten maken voor het vastleggen
van de verhuur van fietsen aan klanten.

GoDutch heeft 3 vestigingen, in het Centraal Station, op de NDSM-werf en in het WTC bij station
Zuid. Om klanten goed te kunnen helpen, moeten medewerkers het telefoonnummer en het adres
van de vestigingen regelmatig opzoeken. GoDutch wil graag dat de vestigingsgegevens ook
opgeslagen worden in de database.

Klanten kunnen een of meerdere fietsen huren bij een van de drie vestigingen. Om een contract te
kunnen opstellen moet van de klant de voornaam, achternaam, adres en woonplaats vastgelegd zijn.
De klant kan dan een contract afsluiten voor de huur van een of meerdere fietsen bij een van de
vestigingen. Klanten kunnen met één contract meerdere fietsen huren.

Alle fietsen hebben een uniek fietsnummer dat te lezen is op het stuur. Van iedere fiets willen we het
merk en de aankoopdatum vastleggen zodat we kunnen zien hoe oud iedere fiets is.

GoDutch biedt verschillende type fietsen aan, namelijk de vier modellen dames, heren, tandem en bakfiets
die ieder een gewone en elektrische variant kennen. Elk type fiets heeft een eigen dagprijs. Voor
marketingredenen heeft elk fietstype een unieke wervende naam gekregen, bijv. ‘Randstad Racer D’
voor de elektrische damesfiets en ‘Grachten Caddy’ voor de niet-elektrische bakfiets.

Wanneer de klant de fiets huurt, wordt ook de inleverdatum ingevuld. Op basis van de bovenstaande
informatie wordt een contract gemaakt waarop het totaalbedrag wordt getoond, gebaseerd op een
berekening met de gegevens in de database.